# Spark: The Revolutionary New Science of Exercise and the Brain
### *by John J. Ratey MD*

## Вступ
* Після занять спортом ми почуваємося краще, але не лише через т, що спорт допомагає позбутися стркесу та зняти м'язову напруженість, а й тому, що прискорення кровообігу активізує процеси в мозку і змушує його працювати з максимальною ефективністю
* Ми народжені, щоб рухатися. У первісні часи рух був основою виживання (мисливство, збирвльництво, захист від хижаків). Тому нашому мозку відділи, що відповідають за рух, також пов'язані зі здатністю мріяти, планувати та формувати суспільстао. У сучасному суспільстві потреба рухатися стала значно менш гострою, і зниження рівня фізичної активності негативно впливає не лише на наше тіло, але й на розум.
* Фізична активність стимулює викид нейромедіаторів, таких як серотонін, норепінефрин і дофамін, які відповідають за утворення думок та емоцій, а також за контроль рівня стресу та регенерацію мозку. Нестача серотоніну також призводить до депресії.
* Швидкість та якість нашого навчання залежить від балансу наведених нейромедіаторів (серотонін, норепінефрин і дофамін), які впливають на формування зв'язків. І фізичні вправи серйозно впливають на ці фактори. Вона ніби "готують майданчик" для нової інформації, а коли ми починаємо щось вчити - допомагають укріпити нейронні зв'язки.
* Навчання допомагає справитися з тривогами: створюючи нові потужні нейронні зв'язки ми "затираємо" старі, витоптані, тому з часом менше думаємо про якісь проблеми.
* Важливо, що корисною є лише добровільна активність: досліди над мишами показали, що нав'язана активність не приносить таких плодів, тобто ми повинні *самі хотіти* займатися спортом.
* Ще цікавим є факт, що, згідно з дослідами 2000 року, у боротьбі з депресією фізичні вправи мали більший ефект, ніж одні з найбільш розповсюджених ліків (назва у книзі не наводиться). Втім, люди скоріше були б готові замінити спорт таблетками, аніж таблетки спортом.
* Також є інформація, що фізичні вправи затримують розвиток хвороби Альцгеймера у піддослідних щурів.

## 1. Ласкаво просимо до революції
Докази вище наведених можна спостерігати на прикладі містечка Нейпервіл з передмістя Чікаго. Там вчитель Ніл Данкан спільно з Філом Лоулером здійснили буквально переворот у шкільній програмі. Доки по всьому США уроки фізкультури прибирають, додаючи натомість математику чи природничі науки, вони навпаки поставили заняття спортом *щодня* нульовим уроком. Крім того, вони змінили систему оцінювання. Тепер оцінки отримуються не за фактичні досягнення, не за нормативи, а за старання. У кожної дитини свої фізичні можливості, і якщо вона менш витривала, ніж інші, але старається навіть більше, ніж її однолітки - вона заслуговує на не гіршу оцінку. Тому під час занять кожен учень використовує спеціальні трекери, які заміряють його серцебиття, і вже за цими показниками виставляється оцінка.

Початково збільшення кількості уроків фізкультури було покликане боротися з "епідемією" ожиріння, але потім стало помітно, що окрім фізичної форми покращилася також дисципліна та успішність. Наприклад, за один семестр навики читання та розуміння покращилися на 17%. Потім було проведено експеримент, коли частина дітей займалася спортом до уроків, а частина - після. Як і очікувалося, перша група досягла значно кращих результатів.